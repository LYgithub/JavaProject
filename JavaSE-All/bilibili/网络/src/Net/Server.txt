</br>
君不见，黄河之水天上来，奔流到海不复回。</br>
君不见，高堂明镜悲白发，朝如青丝暮成雪。</br>
人生得意须尽欢，莫使金樽空对月。</br>
天生我材必有用，千金散尽还复来。</br>
烹羊宰牛且为乐，会须一饮三百杯。</br>
岑夫子，丹丘生，将进酒，杯莫停。</br>
与君歌一曲，请君为我倾耳听。</br>
钟鼓馔玉不足贵，但愿长醉不复醒。</br>
古来圣贤皆寂寞，惟有饮者留其名。
